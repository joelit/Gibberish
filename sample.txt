   Pohjustus pitkämiekkakurssille
Alkusanat
Kokosin tähän dokumenttiin lyhyesti ohjeet Martin Syberin
pitkämiekkakurssin läpiharjoittelua varten. Osa tekstistä on
tarkoitettu selitykseksi lukijalle joka ei ole perehtynyt aiheeseen
tarkemmin, osa on tarkoitettu kertauksena kokeneemmille ja
osassa kuvailen miten esimerkiksi tällaisen kurssin voisi opettaa
historiallisilla välineillä.
Otsikon HEMA alla on joitain huomioita museossa ja
harrastustilaisuuksissa pitämistäni luennoista siitä mitä
historiallinen miekkailu pitää sisällään. Aiheen laajempi
ymmärtäminen on hyödyksi jotta harjoittelija osaa asettaa
opetettavan materiaalin ja tekniikat kontekstiin niin historiallisesti
kuin nykypäivän treenimuotonakin. Otsikon Kunst des Fechtens
alle kaivoin Internetistä tiivistelmän siitä mistä saksalaisessa
miekkailussa pähkinänkuoressa on kysymys. Tuon ymmärtäminen
ei ole välttämätöntä kurssin harjoittelun kannalta, mutta siitä on
hyötyä kertauksena lajia harrastaneille, sillä Martin Syber on
teoksellaan ollut osa tätä perinnettä ja jakaa selvästi tekniikoita ja
pääperiaatteita lajin päälinjan kanssa.
Kurssin johdannossa on auki kirjoitettuna esimerkkejä siitä miten
miekkauilukurssia voi opettaa historiallisilla välineillä siten että
oppilaat kykenevät soveltamaan Syberin tekstiä kurssin keston
rajoissa ilman että harjoittelussa tarvitsee välttämättä turvautua
moderneihin suojavarusteisiin, koska kaikesta päätellen reilu 500
vuotta sitten tämän tyyppinen kurssi olisi opetettu lähinnä
miekkoja, puukeppejä ja lierihattuja käyttäen. Lopuksi mukana on
käännös Martin Syberin pitkämiekkakurssin alkuperäisestä
nuoremmasta yläsaksalaisesta tekstistä suomeksi. On huomattava
että alkuperäinen teksti oli vain värssy, eli riimitelty tiivistelmä
opetuksen aiheista. Kirjoitin auki selityksen teknisistä termeistä
KdF:iin perehtyneiden ymmärrykseksi, siten että lajia pidempään
harrastanut voi halutessaan harjoitella kurssin läpi itsekseen, tai
opettaa sitä muille.
1HEMA
Mitä historiallinen miekkailu on
Historialliset eurooppalaiset kamppailulajit (HEMA) ovat
harrastajapiirille melko tuttuja ainakin pääpiirteittäin, mutta mistä
niissä loppuviimein on kyse? Onko harrastus moderni, joka pohjaa
vanhoihin teksteihin, historiantutkimukseen ja moderniin
kamppailulajien ymmärrykseen, vai onko tarkoituksena harjoitella
vain kuten lähteiden kirjoittamisen aikoihin on harjoiteltu. Ovatko
eri lähteet yhteensopivia keskenään? Kuinka tavallisia tai
arvostettuja miekkailutaidot olivat, ja minkälaista miekkailu voi
nykypäivänä olla. Koitan vastata näihin kysymyksiin samalla kun
annan pohjatiedot Martin Syberin pitkämiekkakurssin
(Universitätsbibliothek Salzburg MS M.I.29 fol. 1r-2v, v. 1491)
tulkintaan ja harjoittelemiseen.
Kun lähdettä arvioi, on oleellista pohtia kenelle se oli tarkoitettu, ja
kuka materiaalin on laatinut. Syber lienee nimensä perusteella
(suom. Martti Seulantekijä) ollut käsityöläinen joka oli
harrastuksekseen miekkamestari. Hän mainitsee innoittajakseen
miekkailutyylejä pitkin Eurooppaa, mutta esittelee lähinnä
varianttia Kunst des Fechtens - tyylin miekkailusta salaisine
iskuineen. Hän lienee harjoitellut säännöllisesti arkityönsä ohella
kuten joissain keisarikunnan kaupungeissa oli tapana, ja ilmeisesti
esiintyi julkisissa taidonnäytteissä miekkamestarina.
Aikakausi, alue ja mestarin nimen perusteella hänen sosiaalinen
asemansa viitta varhaiseen fechtschul-perinteeseen, jossa
tavallisesti sunnuntaisin opetettiin rahvasta miekkailemaan
kurssimuodossa julkisissa tapahtumissa. Tarpeeksi opiskeltuaan
miekkailija sai suorittaa mestarinäytön, jonka jälkeen hän sai
kierrellä opettamassa muita. Joskus näitä mestareita
kyseenalaistettiin, ja he joutuivat puolustamaan opetusoikeuttaan
kaksintaisteluin. Tällainen miekkailukulttuuri oli osa Saksan alueen
kamppailuperinnettä, johon liittyi kansalaisten toimiminen osana
aseistettua kaupunginvartiota erillisen poliisi- ja palolaitoksen
sijaan.
2Miten miekkailuun valmistauduttiin fyysisesti
Taistelutaitoja pidettiin 1400-luvulla fyysisen kyvykkyyden
osoituksena, ja miekkailijoiden tiedettiin harjoittaneen fyysistä
kuntoaan kävelemällä panssareissa, hyppien hevosten yli,
kiipeillen, heittäen, tanssien, akrobatiaa harrastaen ja painien.
Mäkiä ja portaita juokseminen, raskaiden kivien nostelu ja
hyppiminen oli myös osana suosituksia. Ihanteena oli sulavasti
liikkuva ja vahva taistelija joka kykeni loikkimaan ja tanssimaan.
Tätä vastoin hitaan maalaisen fysiikkaa karsastettiin, joskin oli
myöntäminen että sellainen kykenee kävelemään ja kantamaan
pitkiä matkoja paljon paremmin kuin miekkailijan fysiikalla
varustettu yksilö.
Nykypäivänä vaatimustaso on lähinnä sellainen, ettei harjoitellessa
satu vammautumisia ja että kykenee toistamaan historialliset
tekniikat. Painissa luonnollisesti räjähtävä voima ja tasapaino ovat
hyvin tärkeitä jo vammojen ehkäisemisen takia. On myös kyettävä
nostamaan kilpakumppani lennokkaasti jos haluaa osata kaikki
tekniikat. Miekkaillessa tärkeää on varsinkin hyvin tukevat nilkat ja
olkapäät, sillä nyrjähdykset ja rasitusvammat ovat näissä nivelissä
yleisiä. Toisaalta liikesuunnan nopeat vaihtelut rasituksen alla on
melko tavallinen tilanne intensiivisesti miekkaillessa, eli tilannetta
jossa vammoja syntyy ei voi täysin välttää. Tarvitaan malttia ja
vahvistavaa liikuntaa, sekä rutiinia ja tekniikkaa liikkeiden
ergonomista suorittamista varten. Myös vahvahko niska
miekkailumaskin kanssa harjoitellessa on suorastaan oleellinen,
sillä varsinkin kilpailutilanteissa kovat iskut saattavat heiluttaa
heikkoniskaisen päätä ja aiheuttaa vaarallisia aivotärähdyksiä.
Miten siitä selvittiin fyysisesti
Aseina 1400-luvun lopulla miekkailutapahtumissa oli usein sauvat,
pitkämiekat tai messerit. Kaupunkivartiostolla sen sijaan saattoi
olla miekka tai messer, kupurakilpi tai jokin varsiase. Pitkämiekan
rooli oli ensisijaisesti pedagoginen työkalu, sillä vaika ne olivat vain
aseena muiden joukossa, yli puolet aikakauden kamppailuteosten
tekstistä käsitteli pitkämiekkaa, varsinkin ilman panssaria. On
huomattavaa, että panssaroimaton pitkämiekka ei ole missään
tapauksessa ollut sodankäynnin väline, sillä taistelukentällä
panssari ja pitemmät aseet ovat olleet tehokkaampia ja paljon
yleisemmässä käytössä. Tähän aikaan opetusaseena oli
yleistymässä ns. fechschwert, tylppä ja taipuisa pitkämiekka, jota
3käytettiin miekan lappeella vastustajaa päähän näpäyttämällä.
Suojavarusteena oli tavallisesti lierihattu tai turbaani.
Suojahansikkaita oli olemassa sekä topattuina että metallisina,
mutta niiden käyttö näytti olevan harvinaista. Käteen lyömisen
kieltämistä ja pistojen välttelyä tiedetään käytetyn joissain
tapauksissa turvallisuusohjeina kilpailuissa.
Miekkailu oli kuitenkin rankkaa. Sotilaiden luurangoista nähdään
olkanivelten vammoja, ja miekkailuopettajan saatoi erään
maininnan mukaan tunnistaa murtuneesta nenästä ja puuttuvista
hampaista. Monet opettajat elivät kuitenkin vanhaksi - 1400-luvun
lopulla Johannes Lecküchner kuoli Syberin tekstin aikoihin hieman
ennen kuudettakymmenettä ikävuottaan ja Fabian von Auerswald
eli noin 85-vuotiaaksi pysyen kummatkin aktiivisina viimeisiin
ikävuosiinsa saakka.
Nykypäivänä suuri osa miekkailuvammoista tulee kilpailuista.
Pitkämiekan harrastajien parissa alankomaissa 2016 tehdyn
tutkimuksen perusteella 271 miekkailijan otsoksessa tavallisimmat
vammat ovat peukaloruhjeita (40,6%:lla), nyrjähdyksiä (36,5%:lla) ja
rasitusvammoja (28,3%:lla). Murtumat olivat selvästi
harvinaisempia (10,4%:lla). Täysissä suojavarusteissa
kilpailutilanteessa tapahtuvan miekkailun arvioitiin olevan noin
puolet intensiivisempää kuin ilman suojavarusteita tai vähissä
suojavarusteissa tapahtuvan miekkailun, mutta vähissä varusteissa
syntyneet vammat olivat myös vähemmän vakavia.
Miten siitä selvittiin henkisesti
Miekkailutilanne ei ole kokonaisvaltaista väkivallan kohtaamista
sen enempää 1400-luvulla kun nytkään. Kyse on ennemminkin
taidonnäytteestä johon sisältyy
loukkaantumisen riski. Harvemmin
kukaan uhkaa miekkailuottelun
tiimoilta seurata toista osapuolta
yöllä kotiin ja tulla tekemään
pahojaan. Sen sijaan miekkailu on
katsottu hyveelliseksi ja urheutta
vaativaksi koitokseksi jolla on selkeä
alku- ja loppupiste. Lajiin on
sisältynyt paljon ihanteita henkisistä
ja fyysisistä piirteistä, joita
emuloimalla miekkailija kykenee
kohtaamaan lajiin liittyvät vaarat
4paremmin. Kuolemaanjohtavissa otteluissa on peräänkuulutettu
hurskautta, rohkeutta, laskelmoivuutta ja leikkimielisyyttä.
Koulumiekkailutilanteista, eli miekkailunäytöksissä ja kilpailuissa
tiedettiin kertoa neuvo siitä siitä ettei niissä saa suuttua.
Miekkamestareista turnajaisiin oppilaitaan valmistelleen Fiore
Furlan dei Liberin tiedettiin peräänkuuluttaneen voimaa, nopeutta,
rohkeutta ja tarkkaavaisuutta. Anonyymi Döbringer hausbuchin
yleisten neuvojen kirjoittaja taasen toivoi oppilaidensa
kunnitoittavan Jumalaa ja omaavan viisautta, rohkeutta,
varovaisuutta, viekkautta, nokkeluutta, kohtuullisuutta,
salailevaisuutta, järkeä, ennakoivuutta, taituruutta,
harjaantuneisuutta, positiivista asennetta, liikkuvaisuutta,
notkeutta ja hyvää jalkatyötä. Anonyymi Jeu de la Hachen kirjoittaja
esitti että tärkeintä on elää hyvää ja hurskasta elämää, toiseksi
tärkeintä on omistaa hyvä panssari ja kolmanneksi tärkeintä on
osata käyttää asettaan taitavasti.
Näissä esimerkeissä lienee yhteistä aktiivinen pyrkimys olemaan
parempi versio itsestään. Nykypäivänä miekkailuun liittyy myös
pelkoja ja stressiä, kuten pystynkö toimimaan paineen alla
taitavasti vai jäädynkö tyhmästi aloilleni, miten muut kokevat
minut miekkailijana, vammaudunko seuraavissa kisoissa, onkohan
opiskelemani lähde yhtä hyvä kun jonkun toisen miekkailijan
opiskelema lähde, jne. Näihin auttaa ainakin se, että
miekkailuharjoittelu valmistaa tutussa ja turvallisessa ympäristössä
harjoittelijaa kohtaamaan erilaisia miekkailutilanteita. Itse
miekkailutilanne on usein stressaava. Siinä asetetaan harrastajan
fysiikka ja vikkelyys sekä päätöksentekokyky vastakkain toisen
harrastajan kanssa tilanteessa, missä pitää toimia arkailematta
vaikka tilanteeseen liittyy riskejä. Ajan kuluessa harjoittelusta
tarttuu mukaan positiivisia muistoja ja mielikuvia
miekkailemisesta. Onnistuneet tekniset suoritukset tilanteissa
joissa harjoittelija kokee ylittäneensä itsensä suhteessa siihen mitä
on aiemmin muistanut olleensa tuovat varmuutta kohdata vähän
stressaavampiakin tilanteita.
Mitä olivat yhteiskunnan asenteet miekkailuun
Miekkailusta puhuttiin ritarillisena lajina, jos ei muuten niin
ainakin miekkailuteosten esittelyteksteissä. Kuitenkin harjoittelu
oli sellaista mikä kuului myös rahvaan arkeen. Rettelöitsemistä ei
katsottu 1400-luvullakaan hyvästi, mutta kurinalainen
aseharjoittelu oli suotavaa niin kauan kun se ei johtanut
5järjestyshäiriöihin. Keisarikunnan vapaakaupunkien yövartiostot
koostuivat kaupungin kaikista 16 - 60 -vuotiaista miehistä, jotka
kuuluivat käsityökiltoihin ja siten olivat oikeutettuja asumaan
kaupungissa ja käymään kauppaa. Näiden kansalaisten tuli omistaa
omat aseensa ja harjoitella niillä säännöllisesti. Laiminlyönneistä
harjoittelun ja varustelutason suhteen saatettiin jakaa
sakkorangaistuksia. Yövartiointiin tuli osallistua 2-3 yönä
kuukaudessa järjestystä ylläpitämässä. Vaikka kaupunki oli täynnä
aseen käyttöön tottuneita miehiä, suhtautuminen
kaksintaisteluihin oli ankaraa oli tilanteella lain suoja tai ei. Sen
sijaan aatelisten panssaroidut näytösottelut olivat suosiossa,
kunhan ne saatiin ajoissa loppumaan ennen kuin kenellekään käy
huonosti.
Mitä muutoksen trendejä miekkailussa oli
1400-luvulta meille on säilynyt nelisenkymmentä kamppailutekstiä,
joissa kuvaillaan tekniikoita erilaisilla varusteilla, joihin sisältyi
usein panssaria ja ratsuväkeä. Laajuudeltaan nämä teokset ovat
olleet keskimäärin 150 sivun luokkaa, joista valtaosa on ollut
panssaroimatonta pitkämiekkaa, mutta selvästi suuressa osassa on
ollut harjoitteet joita on tehty panssarit päällä. Tämä on ollut osa
sen ajan fyysistä kulttuuria ja sodankäynnin taitoa.
1500-luvulle tultaessa miekkailu- ja kamppailutekstien määrä
kasvoi huomattavasti, ja oppien teoriapuoli näytti kehittyvän. Siinä
missä alkuperäinen Liechtenauerin värssy sisälsi viisi
mestaritekniikkaa ja seitsemän varoasentoa, Joachim Meÿerillä oli
pikämiekalle 16 lyöntiä ja 12 varoasentoa, jotka toki oli jaoteltu
keskeisiin ja toissijaisiin. Näihin aikoihin rahvaanomaisesta
miekkailusta on yhä enemmän tietoa, joskin siihen yhä liitettiin
ritarillisuuden käsitteitä.
Millaisissa muodoissa meille on jäänyt tietoa
miekkailusta
Siinä missä varsinaisia miekkailuteoksia on hyvä määrä, saamme
kattavamman kokonaiskuvan jos seuraamme myös erilaisia
sivullisten kuvauksia miekkailusta ja varusteista. Säilyneistä
miekoista ja niistä tehdyistä mittauksista huomataan että ne ovat
olleet varsin kevyitä ja liikkuvaisia aseita, joiden kärjen sijaintia on
helppo hallita, mutta joilla voi antaa tukevia iskuja noin
kolmanneksen terän mittaa kärjestä tyveen päin.
6Pikämiekan massan jakauma käsittelyominaisuuksiin liittyvine
tunnuspisteineen.
Kuitenkaan miekkojen teräksen laatu ei ollut yhtä hyvää kuin tänä
päivänä, joten hallittavuuden lisäksi niitä on täytynyt käyttää melko
harkiten ja kevyellä kädellä ellei ole halunnut tosissaan rikkoa
asettaan miekkailun lomassa. Samaan aikaan panssarit oli
suunniteltu erityisesti toimimaan silloin käytettyjä aseita vastaan,
jolloin tarvittiin varovaisuutta ja erityistä tekniikkaa panssaroidun
vastustajan voittamiseen.
Siinä missä panssareita ja aseita ei ole tyypillisesti säilynyt
1400-luvulta täydellisinä kokonaisuuksina meidän päiviimme asti,
kuvitetut lähteen niin miekkailukirjoissa kuin maalaustaiteessa
antavat konsistentin kuvan aseiden ja varusteiden kehittymisestä.
Tarkimpia kuvauksia ovat näiden rinnalla merkkihenkilöiden
hautamonumentit, joihin on usein kuvattu sen ajan hienoimmat
panssarit ja aseet elämänsä kunnossa kuvattuna olleen vainajan
patsaan päällä. Taistelukenttävainajista taas nähdään minkälaisia
aseperäisiä traumoja heillä on kuolinhetkellään ollut, ja minkälaisia
parantuneita vammoja heille on aikaisemmin tullut harjoittelusta ja
taistelemisesta.
Näiden lisäksi meille on säilynyt jonkin verran säännöstöjä,
lakitekstejä ja oikeudenkäyntipöytäkirjoja miekkailuun liittyen.
Näistä on luettavissa ettei kaksintaisteluita suvaittu kevyin
perustein, mutta toisaalta voitiin katsoa että tietyissä tilanteissa
oikeutta sai ottaa omiin käsiin verikoston ja yksityisen
7sodankäynnin nimissä. Miekkailukilpailuissa ja hieman yllättävästi
myös kaksintaisteluissa tietyt tekniikat tai osumakohdat saattoivat
olla kiellettyjä rangaistuksen uhalla. Kamppailukulttuurista on
säilynyt meidän päiviimme jäänteitä lähinnä erilaisten
miekkatanssien, urheilumiekkailun, perinnepainin ja ratsastuksen
parissa. Näistä kaksi jälkimmäistä eivät välttämättä ole muuttuneet
ajan saatossa samalla tavoin kuin itse miekkailu, ja antavat osviittaa
taidokkaasta ja toisaalta rämäpäisestäkin fyysisestä kulttuurista.
Sellaisia teoksia joihin on yksityiskohtaisesti kuvattu miekkailu- ja
taistelutekniikoita, on säilynyt meidän päiviimme runsaasti.
Tiedossa on 47 teosta 1400-luvulta ja 76 teosta 1500-luvulta
Wiktenaueriin listattuna, joiden keskipituus on ollut 190 sivua.
Tavallisimmin ne ovat kokoelmateoksia, jotka käsittelevät taistelua
erilaisilla aseilla, aiheena tyypillisesti pitkämiekkaa, taistelua
ratsain, painia, yhdenkäden miekkaa ja tikaria. Tarkempaa
jaottelua alla.
Wiktenaueriin listattujen taisteluoppaiden sivumäärät kirjoituskielen ja
vuosikymmenen mukaan
Mitä eri harrastusmuotoja siihen nykyään liittyy
Nykypäivänä 1400-luvun miekkailun ympärille on kehittynyt
monenlaisia harrastusmuotoja, joista vain pieni osa on
historiallista miekkailua. HEMA:n sisälläkin on paljon varianssia
siitä, harrastaako miekkailua vain sosiaalisena liikuntamuotona,
perinteisenä kamppailulajina leikkuuharjoituksineen, tutkimus- ja
opetustyönä, kilpailu- ja valmennustoimintana tai vain Internetissä
keskustellen.
8Toisille historiallinen paini saattaa olla oleellisena osana
kamppailukulttuuria miekkailun ohella siinä missä toiset
vierastavat ja arastelevat sitä siinä missä ratsastustakin.
Kuitenkin historiallisesta painista ja ratsumiekkailusta on tänä
päivänä omat innokkaat alakulttuurinsa opetusseminaareineen,
harjoitusleireineen ja kilpailuineen. Miekkailukoulujen
opetustyyleissä toiset vannovat miekkailuopetuksessa modernin
urheilumiekkailun pedagogiikan nimeen, kun taas toiset
noudattavat suosittujen kamppailulajien valmennusoppeja,
kolmannet tekevät vain kuten lähdeteoksessa ohjeistetaan ilman
sen kummempaa analyysiä. Myönnettäköön että omassa
taustassani sekoittuvat iloisesti nuo kaikki.
Eurooppalaisesta miekkailusta on kehitetty myös muita
harrastuksia. Viime vuosisadan puolivälistä lähtien taistelujen ja
sotilastoiminnan elävöittäminen on saanut suurta suosiota, ja
taisteluiden vuosipäivinä samalle historialliselle kentälle saattaa
kokoontua tuhansia osanottajia mallintamaan taistelukentän
liikkeitä aikakautisissa varusteissa. Itse miekkailu on tehty
sellaiseksi että tuhannet toisille vieraat ihmiset saattavat esiintyä
keskenään ilman merkittävää vaaraa. Toisaalla taas on haluttu
hieman kovempaa kontaktia ja rottinkitaistelun tai HMB:n nimissä
käytetään raskaita panssareita ja puusta tai metallista tehtyjä
nuijia, joilla taistellaan mahdollisimman lujaa mutta vain
turvallista tekniikkaa käyttäen, hieman kuin käytettäisi periaatteita
joilla taisteltaisiin panssaroimattoman ihmisen kanssa, mutta
osanottajat käyttävät turvallisuuden nimissä sekoitusta modernista
ja historiallisesta panssarista, jonka läpäiseminen historiallisella
panssarimiekkailutekniikalla on säännöissä kielletty.
Elävöitysmiekkailun pohjalta on kehittynyt myös säännöstö
fyysisen teatterin työkaluksi näyttämötaisteluun, jolla voi saada
aikaan näyttäviä miekkailukohtauksia ilman suojavarusteita siten,
että miekkailun henki välittyy katsojalle mahdollisimman selkeästi
- usein paljon selkeämmin kuin miten varsinaisessa miekkailussa
olisi asian laita. Toinen helposti lähestyttävä miekkailumuoto on
pehmomiekkailu, joka varsinkin Suomen harrastajapiirissä on
suosittu lähtökohta nuorille harrastajille kilpailumuotona ja oivana
ryhmäliikuntana.
9Historiallisten kamppailulähteiden joukosta löytyy yhä lajeja joita ei ole
tänä päivänä kokeiltu. Kuva 1500-luvun alkupuolen bohurtista. Tässä
lajissa sonnustauduttiin usein komein kypäräkoristein, joiden rikkomisesta
sai vastustajan häviämään. Aseistukseen kuului puiset pamput ja hevoset.
Millaisilla varusteilla sitä voi tehdä
Kaikesta päätellen miekkailua voi harjoittaa jos käytössä on miekka
ja liikuntaan sopivat vaatteet, tästä esimerkkinä on lähes kaikki
säilyneet miekkailuteokset, sillä noilla varusteilla valtaosa 1400 -
1500 -luvun tekniikkakuvauksista on kuvitettuna. Vammautumisen
riski on aikanaan ollut merkittävämpi, sillä ihmiset ovat olleet
riippuvaisia fyysisestä kunnostaan, oli kyseessä sitten nuori
aatelinen jolla on sodankäyntiin liittyviä velvollisuuksia tai rahvaan
edustaja joka elätti itseään käsityöläisenä.
Nykyään on tyypillisempää että harjoituksissa käytetään muovista
tai taipuisaa teräksistä miekkaa, tarkoitusta varten kehitettyjä
suojakäsineitä ja raskastekoista urheilumiekkailumaskia.
Kilpailuissa on lisäksi käytössä pistosuojattu ja pehmustettu takki
sekä kovat suojakupit. Variaatiota löytyy, ja kaikki aseet eivät kaipaa
samanlaisia suojavarusteita. Esimerkiksi pitkillä varsiaseilla
valtaosasta kevyitä panssareita ei ole juuri hyötyä, joten sitä
tehdään käytännössä ilman suojavarusteita tai vaihtoehtoisesti
täysissä historiallisissa panssareissa. Luonnollisesti painissa ei
tarvita muuta kuin mahdollisesti pehmustettu lattia ja takki josta
retuuttaa, mutta ilmankin näitä pärjää melko pitkälle.
10Mitä HEMA:sta saa irti
Nykypäivänä laji on harrastus joka haastaa kehoa ja mieltä. Pitkät
aseet ovat hyvin erilainen konteksti kamppailulle, varsinkin silloin
kun taisteluetäisyys vaihtelee kehokontaktista kahteen metriin.
Koordinaation ja voimantuoton lisäksi laji haastaa älyllisesti
oppimateriaalia vertaillessa sillä emme täysin tiedä miten kutakin
HEMA:iin kuuluvaa lajia on opetettu. Historiallinen paini lienee
helpointa lähestyä, sillä painissa harjoittelukonteksti muistuttaa
suuresti sen kaikkia sovellustilanteita ja myös harjoittelu on pitkälti
samanlaista kuin nykyäänkin.
Miekkailu on sen sijaan hieman vaikeammin lähestyttävää sillä
enne osaa yhdistää harjoittelukonteksita sovelluskontekstiin
samalla tavoin tehokkaasti, emmekä voi varmuudella sanoa
minkälainen sovelluskonteksti miekkailulle olisi parasta. Tästä
syystä historiallinen miekkailu on alati luovaa ja älyllisesti
kurinalaista työskentelyä jossa saa ja pitää kyseenalaistaa käytössä
olevia harjoittelutapoja. Laji on itsessään melko turvallinen, joskin
kilpaillessa loukkaantumisriski on käytännössä sellainen että on
puolustajasta kiinni onko vastustajan seuraava liike jollain tavoin
vammauttava. Silti haavereita sattuu vain vähän, eli laji pakottaa
kilpailijat keskittymän herkeämättä mikä on arvokas taito
itsessään.
